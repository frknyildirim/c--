Algoritma

Algoritma, en basit ifade ile bir problem çözmek için takip edilecek sonlu sayıda adımdan oluşan bir çözüm yoludur.
Diğer bir ifadeyle algoritma, bir problemin mantıksal çözümünün adım adım nasıl gerçekleştirileceğinin sözlü ifadesidir.

Program (Kod)

Algoritması oluşturulmuş bir problemin bilgisayar ortamına aktarılmış haline program (kod) denir.
Diğer bir ifadeyle program (kod), belirli bir problemin çözülebilmesi için gerekli olan bilgisayar komutları dizisidir. Program kelimesi yerine eş anlamlı olmak üzere kod kelimesi de kullanılmaktadır.
                                                                  
                                                                  PROGRAM                                             
1. 	Komut 
2. 	Komut 
3. 	Komut 
4. 	Komut 
---- 	Komut 
 Her komut bilgisayarda farklı bir işlem gerçekleştirecektir. 

Programlama ve Programcı

Bilgisayara verilecek komutlar dizisinin hazırlanması işlemine programlama nedir. Programlamayı gerçekleştiren kişilere de programcı denilmektedir. 

Programlama Dilleri

Algoritmaların program haline getirilmesi için programlama dilleri kullanılır.
Programlama dilleri kullanılarak yazılımlar geliştirilir.


Kaynak Program (Kaynak Kod): Bir programlama dili ile yazılmış programdır. İnsanlar tarafından oluşturulan ve insanlar tarafından anlaşılabilen programdır.

Amaç Program: Kaynak programın (kaynak kodun) bilgisayarlar tarafından anlaşılabilmesi için özel bir işlemden geçmesi ve sonrasında bilgisayarın anlayacağı makine diline çevrilmesi gerekir. İşte makine diline çevrilmiş ve bilgisayar üzerinde çalıştırılabilir olan bu programa amaç program denir.

Derleyici: Herhangi bir programlama diliyle yazılmış olan kaynak kodu, makine diline yani amaç programa dönüştüren özel programlara derleyici (compiler) adı verilir. Derleyicilerin kaynak kodu amaç programa dönüştürmeleri işlemine de derleme (compile) denilmektedir.

Yorumlayıcı: Kaynak kodunu satır satır, komut komut derleyerek makine diline çeviren ve çalıştıran programlara yorumlara yorumlayıcı (interpreter) adı verilmektedir. Yorumlayıcının amacı, programcının yazdığı programı satır satır işleterek, çalışmasını izlemesini ve varsa hatalarını bularak düzeltmesini sağlamaktır.

NOTLAR:

Algoritmanın temel özellikleri şunlardır:
1. kesinlik: Algoritma içindeki adımlar herkes tarafından aynı şekilde anlaşılabiliyor olmalı, farklı anlamlara gelebilecek bulanık ifadeler içermemelidir.
2. sıralı olma: her algoritma için bir başlangıç durumu söz konusudur. Çözüm, bu başlangıç durumu göz önünde bulundurularak gerçekleştirilir. Adımların hangi sırada gerçekleştirileceği çok önemlidir ve net bir şekilde belirtilmelidir.
3. sonluluk: algoritma sonlu sayıda adımdan oluşmalı, sınırlı bir zaman diliminde tamamlanmalıdır. Her algoritmanın bir son noktası bitişi olmalıdır.

Örneğin, Günlük yaşamdan örnek verecek olursak;
1.	Uyan
2.	Yataktan kalk
3.	Elini yüzünü yıka
4.	Kahvaltı yap
5.	Bugün dersin var mı?
6.	Evetse derse gir
7.	Hayırsa ders çalış
8.	Akşam yemeği ye
9.	Yat
10.	Uyu

Algoritmalar; yazılım geliştirme sürecinde, programlamayla tasarım arasında bir yerde kalırlar. Ancak programlama yani geliştirme sürecine daha yakındırlar. Büyük projelerde bazen yazılım mimarları karmaşık bir işin çözümü için önceden çalışarak çözümü bulur ve bunun algoritmasını oluştururlar. Daha sonra da yazılımcı bu algoritmayı alarak programlar. Orta ve küçük çaplı projelerdeyse, yazılımcı kendi algoritmasını kendi belirler ve programını buna göre yazar.



